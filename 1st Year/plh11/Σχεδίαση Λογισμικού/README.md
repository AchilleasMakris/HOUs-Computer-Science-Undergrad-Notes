
## Διάγραμμα Ροής Δεδομένων

Τα δεδομένα "ρέουν" και μετασχηματίζονται σε νέα δεδομένα από μονάδες λογισμικού / μετασχηματισμούς. Το διάγραμμα αυτό δεν περιέχει τον χρόνο σαν πληροφορία. 

### Πληροφορίες που προσφέρουν τα ΔΡΔ:

- Τις εισόδους / εξόδους του λογισμικού
- Τις βασικές λειτουργίες αλλά και τις υπόλοιπες μονάδες / υπομονάδες του λογισμικού
- Τις αποθήκες δεδομένων που θα χρησιμοποιηθούν
- Τις ροές δεδομένων από / προς το περιβάλλον του λογισμικού αλλά και μεταξύ των διαφόρων μονάδων του λογισμικού

### Συμβολισμοί στα Δ.Ρ.Δ. και κανόνες

| Σχήμα | Περιγραφή | Κανόνες και σημειώσεις |
| --- | --- | --- |
| ![Σχήμα](./assets/img/circle.png) | Διαδικασία / μετασχηματισμός δεδομένων | 1. Μετασχηματίζει δεδομένα, που ονομάζονται δεδομένα εισόδου, και παράγει δεδομένα, που ονομάζονται δεδομένα εξόδου.<br>2. Ουσιαστικά είναι κώδικας, λόγος ύπαρξης του οποίου στο ΔΡΔ είναι να καταλάβουμε τι θα υλοποιηθεί.<br>3. Μπορώ να βάλω ελεύθερα όσα θέλω, με περιορισμούς αναλόγως το επίπεδο που βρίσκομαι.<br>4. ΔΕΝ ΥΠΑΡΧΕΙ ΜΕΤΑΣΧΗΜΑΤΙΣΜΟΣ που να έχει μόνο είσοδο δεδομένων ή μόνο έξοδο δεδομένων. ΠΡΕΠΕΙ ΝΑ ΕΧΕΙ ΚΑΙ ΤΑ 2. |
| ![Σχήμα](./assets/img/rectangle.png) | Εξωτερική πηγή ή αποδέκτης δεδομένων | 1. Πηγή και αποδέκτης μπορεί να είναι ο χρήστης του συστήματος, καθώς και εξωτερικές εφαρμογές.<br>2. Προσοχή στην απόδοση ονομασίας, το "ΧΡΗΣΤΗΣ" είναι καλό να αποφεύγεται.<br>3. Η πηγή μπορεί να επαναλαμβάνεται και πάνω από μια φορά στο ίδιο ΔΡΔ, για λόγους καλής διευθέτησης. |
| ![Σχήμα](./assets/img/arrow.png) | Ροή δεδομένων | |
| ![Σχήμα](./assets/img/storage.png) | Αποθήκη δεδομένων | 1. Η αποθήκη, γενικά, είναι κομμάτι της εφαρμογής. Αυτό μπορεί και να παραβιάζεται, δεδομένου πως συχνά ασχολούμαστε με κομμάτια εφαρμογών. |


**Γενικοί κανόνες:**

1. Όλοι οι συμβολισμοί πρέπει να έχουν μέσα (ή πάνω στην περίπτωση της ροής) ένα κείμενο. Τα κείμενα προσπαθούμε να έχουν μια λογική. Πχ, η διαδικασία να δείχνει μια ενέργεια. 
2. Οι αποθήκες και οι πηγές δεν μπορούν να επικοινωνούν μεταξύ τους, χωρίς να υπάρχει ενδιάμεσος μετασχηματισμός. Διαφορετικά, σε κάθε ροη δεδομένων, πρέπει είτε στην αρχή, είτε στο τέλος του βέλους, να υπάρχει μετασχωματισμός.


### Επίπεδα

Για τις ανάγκες του μαθήματος θα περιοριστούμε σε 3 επίπεδα ανάλυσης

1. **Πρώτο επίπεδο:** Στο πρώτο επίπεδο (επίπεδο 0) περιγράφονται μόνο οι πηγές και οι αποδέκτες, άρα *ΟΧΙ ΑΠΟΘΗΚΕΣ ΔΕΔΟΜΕΝΩΝ*. Το σύστημα επίσης περιέχει μόνο έναν μετασχηματισμό.
   
2. **Δεύτερο επίπεδο:** Στο δεύτερο επίπεδο (επίπεδο 1) περιγράφονται οι πηγές, οι αποδέκτες, οι βασικές λειτουργίες και τα κυριότερα αρχεία. 
   
   Αν σπάσω μια λειτουργία σε περισσότερες (από επίπεδο 0 σε επίπεδο 1 πχ), αυτές οι βασικές λειτουργίες θα επικοινωνούν μεταξύ τους ταυτόχρονα, αν συνδέονται μεταξύ τους με ένα βελάκι, και όχι ταυτόχρονα, αν η μια γράφει σε μια αποθήκη και η άλλη διαβάζει. Συνήθως η ταυτόχρονη επικοινωνία βρίσκεται στο επίπεδο 2
   
3. **Τρίτο επίπεδο:** Στο τρίτο επίπεδο (επίπεδο 2) περιγράφεται πιο αναλυτικά η κάθε βασική λειτουργία. 

Εκτός των χαρακτηριστικών, υπάρχουν φορές τις οποίες θα μπορέσουμε να διακρίνουμε σε ποιο επίπεδο βρισκόμαστε και από την αρίθμηση. Π.χ., το P1.3.1 "μαρτυρά" πως είμαστε στο επίπεδο 2. Η αρίθμηση της ανάλυσης σε επίπεδα πρέπει να είναι δομημένη, πχ επίπεδο 0 P1, επίπεδο 1 P1.1, P1.2 και P1.3, επίπεδο 3...

***ΠΡΟΣΟΧΗ:*** Οι πηγές και οι αποδέκτες πρέπει να είναι ίδιοι ανάμεσα σε όλα τα επίπεδα. Αν αυτό παραβιαστεί, και ένα δεδομένο, χάρην ακρίβειας, διασπαστεί σε περισσότερα στοιχεία, σε μεταγενέστερο επίπεδο (π.χ. ο ΠΕΛΑΤΗΣ να γίνει ΣΤΟΙΧΕΙΑ ΠΕΛΑΤΗ και ΚΩΔΙΚΟΣ ΠΕΛΑΤΗ), αυτό θα πρέπει να καταγραφεί στο λεξικό δεδομένων.

**Συμβουλή:** Αποφεύγουμε την υπερανάλυση. Αν στην εργασία βγούν πάνω από 6-7 μετασχηματισμοί, κάτι έχει γίνει λάθος,


### Επιπλέον σημειώσεις   `

- Τα ΔΡΔ δε περιγράφουν αλγορίθμους, χρονική αλληλουχία ή συμπεριφορά του λογισμικού.   
- Δεν είναι δαιγράμματα προγράμματος.   
- Δεν σχετίζονται με τον προγραμματισμό και τις γλώσσες προγραμματισμού.

